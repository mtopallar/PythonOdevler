HTML Nedir?
HTML İngilizce Hyper Text Markup Language (Hiper Metin İşaretleme Dili) kelimelerinin baş harflerinden oluşturulmuş bir kısaltmadır. Web sayfalarını oluşturmak için kullanılan en temel dildir. HTML kullanılarak kendi başına çalışan bir yazılım oluşturmak mümkün olmadığından HTML bir programlama dili değil bir işaretleme dili olarak adlandırılır. En temel görevi yazı, metin, video gibi içerikleri birbirine bağlama ve sayfadaki yerleşimini belirlemektir. Tarayıcılar HTML kodlarını kendileri yorumlar. Bu sebeple saf HTML ile yazılmış bir içeriğin görüntülenmesi tarayıcıdan tarayıcıya farklılık gösterebilir. HTML, CSS ve JavaScript ile beraber kullanılarak görselliği iyileştirilmiş ve dinamik bir yapı kazanmış hale getirilebilir. Web sitelerinin dinamik olmasından kasıl kullanıcı ile etkileşime girmesidir. Kullanıcının sadece görüntüleyip geçmediği, bir şekilde siteye veri girişi yaptığı durum sitenin dinamik olması olarak adlandırılır.
HTML kodları temel olarak <html> </html> tagleri arasına yazılır. En genel hatları ile bir HTML yapısı head, body ve footer bölümlerinden oluşmaktadır. Her bölüm kendi taglarınin açılıp kapanması ile oluşturulur ve bu üç bölüm en kapsanıyı tag olan html tag ının içinde yer almaktadır. Yine kabaca head bölümü, sitenin dil ve karakter bilgisi, başlığı, html versiyonu veya bazı dış kaynak bağlantıları içerir. body bölümü sitenin gövdesidir. Yani site ile asıl gösterilmek istenen alan body tagleri içine yazılır. ihtiyaca göre bazı dış kaynak bağlantıları yine body tag içinin içinde de yer alabilir ve çoğunlukla kapanış tag inin hemen üzerinde yer alırlar. footer kısmı ise sayfanın yapıldığı tarih, copyright gibi kapanış bilgilerini içerir.